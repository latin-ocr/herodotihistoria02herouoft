77

ΗΡΟΔΟΤΟΥ

ἄγων Πελοποννησίους ἐσέβαλε· οὕτω τέταρτον τότε Δωριέες
ἐσέβαλον ἐς Ἀθήνας. διαλυθέντος ῶν τοῦ στόλου τούτου
ἀκλεῶς* ἐνθαῦτα Ἀθηναῖοι τίνυσθαι βουλόμενοι πρῶτα
στρατιὴν ποιεῦνται ἐπὶ Χαλκιδέας. Βοιωτοὶ δὲ τοῖσι
Χαλκιδεῦσι βοηθέουσι ἐπὶ τὸν Εὔριπον. Ἀθηναίοισι δὲ
ἰδοῦσι τοὺς βοηθοὺς ἔδοξε πρότερον τοῖσι Βοιωτοῖσι ἢ τοῖσι
Χαλκιδεῦσι ἐπιχειρέειν. συμβάλλουσί τε δὴ τοῖσι Βοιωτοῖσι
οἱ Ἀθηναῖοι καὶ πολλῷ ἐκράτησαν, κάρτα δὲ πολλοὺς φονεύ-
σαντες ἑπτακοσίους αὐτῶν ἐζώγρησαν. τῆς δὲ αὐτῆς ταύτης
ἡμέρης οἱ Ἀθηναῖοι διαβάντες ἐς τὴν Εὔβοιαν συμβάλλουσι
καὶ τοῖσι Χαλκιδεῦσι, νικήσαντες δὲ καὶ τούτους τετρακισ-
χιλίους κληρούχους ἐπὶ τῶν ἱπποβοτέων τῇ χώρῃ λείπουσι·
οἱ δὲ ἱπποβόται ἐκαλέοντο οἱ παχέες τῶν Χαλκιδέων. ὅσους
δὲ καὶ τούτων ἐζώγρησαν, ἅμα τοῖσι Βοιωτῶν ἐζωγρημένοισι
εἶχον ἐν φυλακῇ ἐν πέδαις δήσαντες· χρόνῳ δὲ ἔλυσάν

Ᾰιοιισφεας δίμν-ςως ἀποτιμησάμενοι. τὰς δὲ πέδας αὐτῶν, ἐν

tol

τῇσι ἐδεδέατο, ἀνεκρέμασαν ἐς τὴν ἀκρόπολιν, αἵ περ ἔτι
καὶ ἐς ἐμὲ ἦσαν περιεοῦσαι, κρεμάμεναι ἐκ τειχέων περι-
πεφλευσμένων πυρὶ ὑπὸ τοῦ Μήδου, ἀντίον δὲ τοῦ μεγάρου
τοῦ πρὸς ἑσπέρην τετραμμένου. καὶ τῶν λύτρων τὴν
δεκάτην ἀνέθηκαν ποιησάμενοι τέθριππον χάλκεον· τὸ δὲ
ἀριστερῆς χειρὸς ἕστηκε πρῶτα ἐσιόντι ἐς τὰ προπύλαια τὰ
ἐν τῇ ἀκροπόλι· ἐπιγέγραπται δέ οἱ τάδε·

ἔθνεα Βοιωτῶν καὶ Χαλκιδέων δαμάσαντες
παῖδες Ἀθηναίων ἔργμασιν ἐν πολέμου

δεσμῷ ἐν ἀχλυόεντι σιδηρέῳ ἔσβεσαν ὕβριν·
τῶν ἵππους δεκάτην Παλλάδι τάσδ’ ἔθεσαν.

1 τε C 3 τίννυσθαι S V U 4 στρατείην Ρ S V U 6 βοηθοὺς]
Βοιωτοὺς Α Β C P 8 οἱ om. C 9 αὐτέων SV U (it. 16)
12 ἷπποβσιτ. C S V U (it. 13 Bl quoque) 15 ἐς πέδας Α Β C P:
del. Krueger 16 διμνέως Α Β C P (ως Pc ut vid.) ε διμναίας SV U:

δίμνως Pollux ix 56 ἄποτισάμενοι S V 18 περιοῦσαι A¹V
21 ποιήσαντες S V U 22 πρῶτον Α Β C ἐσιόντα V U
25 ἐκ Α Β C 26 ἀχνυνθέντι Α B: ἇχνυθέντι C: ἀχνυόεντι

Hecker

5

10

20

25

 

