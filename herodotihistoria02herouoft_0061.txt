ΙΣΤΟΡΙΩΝ Ε

Ἱππίην, νῦν ’τε δὴ καὶ μεζόνως θωμάζομεν λέγοντας ταῦτα,

ἐπιμαρτυρόμεθά τε ἐπικαλεόμενοι ὑμῖν θεοὺς τοὺς Ἑλληνίους

μὴ κατιστάναι τυραννίδας ἐς τὰς πόλις. οὐκ ὧν παύσεσθε

ἀλλὰ πειρήσεσθε παρὰ τὸ δίκαιον κατάγοντες Ἱππίην,· ἵστε
5 ὑμῖν Κορινθίους γε οὐ συναινέοντας.

Σωσικλέης μὲν ἀπὸ Κορίνθου πρεσβεύων ἔλεξε τάδε,
Ἱππίης δὲ αὐτὸν ἀμείβετο τοὺς αὐτοὺς ἐπικαλέσας θεοὺς
ἐκείνῳ, ἦ μὲν Κορινθίους μάλιστα πάντων ἐπιποθήσειν Πει-
σιστρατίδας, ὅταν σφι ἥκωσι ἡμέραι αἱ κύριαι ἀνιᾶσθαι ὑπ’

10 Ἀθηναίων. Ἱππίης μὲν τούτοισι ἀμείψατο οἷά τε τοὺς
χρησμοὺς ἀτρεκέστατα ἀνδρῶν ἐξεπιστάμενος· οἱ δὲ λοιποὶ
τῶν συμμάχων τέως μὲν εἶχον ἐν ἡσυχίῃ σφέας αὐτούς,
ἐπείτε δὲ. Σωσικλέος ἥκουσαν εἴπαντος ἐλευθέρως, ἄπας τις
αὐτῶν φωνὴν ῥήξας αἱρέετο τοῦ Κορινθίου τὴν γνώμην,

15 Λακεδαιμονίοισί τε ἐπεμαρτύροντο μὴ ποιέειν μηδὲν νεώτερον
περὶ πόλιν Ἑλλάδα. οὕτω μὲν ταῦτα ἐπαύσθη, Ἱππίῃ δὲ
ἐνθεῦτεν ἀπελαυνομένῳ ἐδίδου μὲν Ἀμύντης ὁ Μακεδὼν
Ἀνθεμοῦντα, ἐδίδοσαν δὲ Θεσσαλοὶ Ἰωλκόν. ὁ δὲ τούτων
μὲν οὐδέτερα αἱρέετο, ἀνεχώρεε δὲ ὀπίσω ἐς Σίγειον, τὸ εἷλε

20 Πεισίστρατος αἰχμῇ παρὰ Μυτιληναίων, κρατήσας δὲ αὐτοῦ
κατέστησε τύραννον εἶναι παῖδα [τὸν] ἑωυτοῦ νόθον ‘Hyan-cs-
στρατον, γεγονότα ἐξ Ἀργείης γυναικός, ὃς οὐκ ἀμαχητὶ
εἶχε τὰ παρέλαβε παρὰ Πεισιστράτου. ἐπολέμεον γάρ ἔκ
τε Ἀχιλληίου πόλιος ὁρμώμενοι καὶ Σιγείου ἐπὶ χρόνον

25 συχνὸν Μυτιληναῖοί τε καὶ Ἀθηναῖοι, οἱ μὲν ἀπαιτέοντες τὴν

1 καὶ om. S V U θωυμ. Ρ S'V U λέγοντες SV U 3 πόλιας
PS V U z πόλεις C παύσεσθε S V U t ὴν μὴ παύσεσθε A B ε ἢν μὴ
παύσησθε C P 4 πειρήσησθε Pc καταγαγόντες S V U 5 τε Α Β

συνέοντας SV 6 Σωκλῆς Α Β C 7 θεοὺς ἐπικαλέσας (-σασθαι S :

-σασθε V) A Β C 8 κείνῳ Ρ SV U μὴν S V U 10 τε om.
A B C P 13 Σωκλ. Α Β C ἐλευθερῶσαι πᾶς Α Β C 14 αὐτέων S V
15 ἐπεμαρτύραντο C z ιτυρεόντο rell. 16 Ἑλληνίδα Ρ S V U τοῦτο
Α Β C 17 Μακεδόνων βασιλεὺς Α Β C P 19 οὐδέτερον S V U
Σίγιον Α Β C (it. infra) 20 Μιτυλ. C P S V U (it. infra) 21 τὸν
secl. Stein 22 γεγονότα] ὄντα PS V U 23 τάπερ ἔλαβε S V
24 Ἀχιλλείου Λ Β S V U

4*

V. 92η

93

94

