ΙΣΤΟΡΙΩΝ Ε - V. 104

ἐξελθόντα τὸ ἄστυ τὸ Σαλαμινίων ὁ Ὀνήσιλος ἅμα τοῖσι
ἑωυτοῦ στασιώτῃσι ἀπεκλήισε τῶν πυλέων. Γόργος μὲν δὴ 3
στερηθεὶς τῆς πόλιος ἔφευγε ἐς Μήδους, Ὀνήσιλος δὲ ἦρχε
Σαλαμῖνος καὶ ἀνέπειθε πάντας Κυπρίους συναπίστασθαι.

5 τοὺς μὲν δὴ ἄλλους ἀνέπεισε, Ἀμαθουσίους δὲ οὐ βουλομένους
οἱ πείθεσθαι ἐπολιόρκεε προσκατήμενος.

A Ὀνήσιλος μέν νυν ἐπολιόρκεε Ἀμαθοῦντα, βασιλέϊ δὲ 105
Δαρείῳ ὡς ἐξαγγέλθη Σάρδις ἁλούσας ἐμπεπρῆσθαι ὑπό τε
Ἀθηναίων καὶ Ἰώνων, τὸν δὲ ἡγεμόνα γενέσθαι τῆς συλλογῆς

ιο ὥστε ταῦτα συνυφανθῆναι τὸν Μιλήσιον Ἀρισταγόρην, πρῶτα
μὲν λέγεται αὐτόν, ὥς ἐπύθετο ταῦτα, Ἰώνων οὐδένα λόγον
ποιησάμενον, εὖ εἰδότα ὡς οὗτοί γε οὐ καταπροΐξονται ἀπο- ’
στάντες, εἰρέσθαι οἵτινες εἶεν οἱ Ἀθηναῖοι, μετὰ δὲ πυθόμενον
αἰτῆσαι τὸ τόξον, λαβόντα δὲ καὶ ἐπιθέντα ὀϊστὸν ἄνω πρὸς

15 τὸν οὐρανὸν ἀπεῖναι, καί μιν ἐς τὸν ἠέρα βάλλοντα εἰπεῖν·

Ὦ Ζεῦ, ἐκγενέσθαι μοι Ἀθηναίους τείσασθαι, εἴπαντα δὲ 2
ταῦτα προστάξαι ἑνὶ τῶν θεραπόντων δείπνου προκειμένου
αὐτῷ ἐς τρὶς ἑκάστοτε εἰπεῖν· Δέσποτα, μέμνεο τῶν Ἀθη-
ναίων. προστάξας δὲ ταῦτα εἶπε, καλέσας ἐς ὄψιν Ἱστιαῖον 106

20 τὸν Μιλήσιον, τὸν ὁ Δαρεῖος κατεῖχε χρόνον ἤδη πολλόν·
Πυνθάνομαι, Ἱστιαῖε, ἐπίτροπον τὸν σόν, τῷ σὺ Μίλητον &un-‘W
ἐπέτρεψας, νεώτερα ἐς ἐμὲ πεποιηκέναι πρήγματα· ἄνδρας
γάρ μοι ἐκ τῆς ἑτέρης ἠπείρου ἐπαγαγὼν καὶ Ἴωνας σὺν
αὐτοῖσι τοὺς δώσοντας ἐμοὶ δίκην τῶν ἐποίησαν, τούτους

25 ἀναγνώσας ἅμα ἐκείνοισι ἕπεσθαι Σαρδίων με ἀπεστέρηκε.
νῦν ὧν κῶς τοι ταῦτα φαίνεται ἔχειν καλῶς; κῶς δὲ ἄνευ 2
τῶν σῶν βουλευμάτων τοιοῦτόν τι ἐπρήχθη,· ὅρα μὴ ἐξ

2 στρατιώτῃσι Pl SV U1 δὴ om. S V U 6 πείσ. C προσκατή-

μενος . . . ἐπολιόρκεε om. B C 8 ἐμπεπρῆσθαι Α Β C E Pap. Oxyrh.
695 = ἐμπρησθῆναι rell. 9 τῶν V γενέσθαι om. S 13 οἱ
om. ΕΞ 14 πρὸς] ἐς PSU: ets-V 15 ἀφεῖναι PSVU
βαλοντα SVU 16 ἐγγενέσθαι SVU: γενέσθαι Eust. 11. 248
τίσασθαι L 20 δὴ Α Β C 22 πεποιηκέναι ἐς ἐμὲ S V U
251ἑίπεστέρησε Α Β C P 26 φαίνεται ταῦτα S V U 27 τούτων
τι ‘ S V U

