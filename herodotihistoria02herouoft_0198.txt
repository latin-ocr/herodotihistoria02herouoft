VII. 106

108

ΗΡΟΔΟΤΟΎ

κατέστησε ἢ Δαρεῖος ὑπάρχους, πέμπεσκε δὲ’ ἆνᾶ πᾶν
ἔτος· ὣς δὲ καὶ Ἀρτοξέρξης ὁ Ξέρξεω τοῖσι Μασκαμείοισι
ἐκγόνοισι. κατέστασαν γὰρ ἔτι πρότερον ταύτηςιτῆς ἐλά-
σιος ὕπαρχοι ἐν τῇ Θρηίκῃ καὶ τοῦ Ἑλλησπόντου παν-
ταχῇ. οὗτοι ὧν πάντες, οἵ τε ἐκ Θρηίκης καὶ τοῦ Ἑλ·
λησπόντου, πλὴν τοῦ ἐν Δορίσκῳ ὑπὸ Ἑλλήνων ὕστερον

. ταύτης τῆς στρατηλασίης ἐξαιρέθησαν· τὸν δὲ ἐν Δορίσκῳ

[Μασκάμην] οὐδαμοί κω ἐδυνάσθησαν ἐξελεῖν, πολλῶν
πειρησαμένων. διὰ τοῦτο δέ οἱ τὰ δῶρα πέμπεται παρὰ
τοῦ βασιλεύοντος αἰεὶ ἐν Πέρσῃσι. τῶν δὲ ἐξαιρεθέντων
ὑπὸ Ἑλλήνων οὐδένα βασιλεὺς ’Ξέρξης ἐνόμισε εἶναι ἄνδρα
ἀγαθὸν εἰ μὴ Βόγην μοῦνον τὸν ἐξ* Ἠιόνος. τοῦτον δὲ
αἰνέων οὐκ ἐπαύετο καὶ τοὺς περιεόντας αὐτοῦ ἐν Πέρσῃσι
παῖδας ἐτίμα μάλιστα, ἐπεὶ καὶ ἄξιος ἐπαίνου μεγάλου ἐγέ-
νετο Βόγης· ὃς ἐπειδὴ ἐπολιορκέετο ὑπὸ Ἀθηναίων καὶ
Κίμωνος τοῦ Μιλτιάδεω, παρεὸν αὐτῷ ὑπόσπονδον ἐξελθεῖν
καὶ νοστῆσαι ἐς τὴν Ἀσίην, οὐκ ἠθέλησε, μὴ δειλίῃ δόξειε
περιεῖναι βασιλέϊ, ἀλλὰ διεκαρτέρεε ἐς τὸ ἔσχατον. ὡς δ’
οὐδὲν ἔτι φορβῆς ἐνῆν ἐν τῷ τείχεϊ, συννήσας πυρὴν
μεγάλην ἔσφαξε τὰ τέκνα καὶ τὴν γυναῖκα καὶ τᾶς παλλακὰς
καὶ τοὺς οἰκέτας καὶ ἔπειτα ἐσέβαλε ἐς τὸ πῦρ, μετὰ δὲ
ταῦτα τὸν χρυσὸν ἅπαντα τὸν ἐκ τοῦ ἄστεος καὶ τὸν ἄργυ-
ρον ἔσπειρε ἀπὸ τοῦ τείχεος ἐς τὸν Στρυμόνα, ποιήσας δὲ
ταῦτα ἑωυτὸν ἐσέβαλε ἐς τὸ πῦρ. οὕτω μὲν οὗτος δικαίως
αἰνέεται ἔτι καὶ ἐς τόδε ὑπὸ Περσέων. Ξέρξης δὲ ἐκ τοῦ
Δορίσκου ἐπορεύετο ἐπὶ τὴν Ἑλλάδα, τοὺς δὲ αἰεὶ γινομέ-
νους ἐμποδὼν συστρατεύεσθαι ἠνάγκαζε. ἐδεδούλωτο γάρ,
ὡς καὶ πρότερόν μοι δεδήλωται, ἡ μέχρι Θεσσαλίης πᾶσα

3 κατέστησαν C 4 τοῦ om. C πανταχῇ . . . Ἑλλησπόντου om.
C R S V 5 τοῦ om. A B (2) 7 ἐξη(ι)ρέθησαν L - ἐν om. C
8 Μασκ. del. Herwerden ἠδυν. R SV 9 πειρησομ. R S V
δή Stein 10 αι’ὲν R S V 14 μάλιστα om. pt R S V ἐπαίνου
R S V: αἴνου rell. 16 παρεὼν R V 19 συνήσας Αι C R
20 μεγάλην οῐη. RSV παλακὰς C¹ 21 δὲ om. A B C

24 ἐπέβαλε C 26 γενομένους R

10

15

20

25

