ΙΣΤΟΡΙΩΝ Η VII. 211

Περσέων· ἔπιπτον δὲ καὶ αὐτῶν τῶν Σπαρτιητέων ἐνθαῦτα
ὀλίγοι. ἐπεὶ δὲ οὐδὲν ἐδυνέατο παραλαβεῖν οἱ Πέρσαι τῆς
ἐσόδου πειρώμενοι καὶ κατὰ τέλεα καὶ παντοίως προσβάλ- .
λοντες, ἀπήλαυνον ὀπίσω. ἐν ταύτῃσι τῇσι προσόδοισι τῆς 212

5 μάχης λέγεται βασιλέα θηεύμενον τρὶς ἀναδραμεῖν ἐκ τοῦ
θρόνου, δείσαντα περὶ τῇ στρατιῇ. τότε μὲν οὕτως ἠγωνί-
σαντο, τῇ δ’ ὑστεραίῃ οἱ βάρβαροι οὐδὲν ἄμεινον ἀέθλεον·
ἅτε γὰρ ὀλίγων ἐόντων, ἐλπίσαντές σφεας κατατετρωματίσθαι
τε καὶ οὐκ οἵους τε ἔσεσθαι ἔτι χεῖρας ἀνταείρεσθαι συνέ-

, ιο βαλλον. οἱ δὲ ’Έλληνες κατὰ τάξις τε καὶ κατὰ ἔθνεα 2
κεκοσμημένοι ἦσαν καὶ ἐν μέρεϊ ἕκαστοι ἐμάχοντο, πλὴν
Φωκέων· οὗτοι δὲ ἐς τὸ ὅρος ἐτάχθησαν φυλάξοντες τὴν
ἀτραπόν. ὡς δὲ οὐδὲν εὕρισκον ἀλλοιότερον οἱ Πέρσαι ἢ
’νῇ προτεραίῃ ἐνώρων, ἀπήλαυνον. ἀπορέοντος δὲ βασιλέος 213

15 ὅ τι χρήσηται τῷ παρεόντι πρήγματι, Ἐπιάλτης ὁ Εὐρυδήμου
ἀνὴρ Μηλιεὺς ἦλθέ οἱ ἐς λόγους ὡς μέγα τι παρὰ βασιλέος
δοκέων οἴσεσθαι, ἔφρασέ τε τὴν ἀτραπὸν τὴν διὰ τοῦ ὄρεος
φέρουσαν ἐς Θερμοπύλας καὶ διέφθειρε τοὺς ταύτῃ ὑπομεί-

ἱ ναντας Ἑλλήνων. ὕστερον δὲ δείσας Λακεδαιμονίους ἔφυγε 2

20 ἐς Θεσσαλίην, καί οἱ φυγόντι ὑπὸ τῶν Πυλαγόρων, τῶν
Ἀμφικτυόνων ἐς τὴν Πυλαίην συλλεγομένων, ἀργύριον
ἐπεκηρύχθη. χρόνῳ δὲ ὕστερον, κατῆλθε γὰρ ἐς Ἀντικύρην,
ἀπέθανε ὑπὸ Ἀθηνάδεω ἀνδρὸς Τρηχινίου. ὁ δὲ Ἀθηνάδης 3
οὗτος ἀπέκτεινε μὲν Ἐπιάλτην δι’ ἄλλην αἰτίην, τὴν ἐγὼ

²5 ἐν τοῖσι ὄπισθε λόγοισι σημανέω, ἐτιμήθη μέντοι ὑπὸ Λακε-
δαιμονίων οὐδὲν ἧσσον. Ἐπιάλτης μὲν οὕτως ὕστερον
τούτων ἀπέθανε· ἔστι δὲ ἕτερος λεγόμενος λόγος, ὣς Ὀνήτης 214

Ι

2 ἐδύνατο C , 3 οδοῦ Ρ1 (3) R SV pr. καὶ om. R SV
7 ἀμείνονα ἔθελον R S V 9 οἶκήους (2) R1 ἔτι om. R S V
ἀνταείρασθαι PR SV 10 τάξεις R V: τάξιν C κατὰ] τὰ C
13 εὕρισκον del. Madvig ἀλλοιῶτερον R S V οἱ om. C
14 ἑώρων Ρ τοῦ βασιλέος R S V 15 χρήσεται R S V
17 οἵ-ι- σεσθαι Α : οἳ ἔσεσθαι R S V alt. τὴν om. R S V 20 [τῶν . . .
συλλεγομένων] Reiske 22 ὑστέρωι C ἐς τὴν C 24 Ἐπιάλτεα

Α Β C P 27 λόγος λεγόμενος R S V

