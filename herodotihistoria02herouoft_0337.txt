[ΣΤΟΡΙΩΝ 1 IX. 5

kar& μὲν ἔλευσαν αὐτοῦ τὴν γυναῖκα, κατὰ δὲ τὰ τέκνα.
ἐς δὲ τὴν Σαλαμῖνα διέβησαν οἱ Ἀθηναῖοι ὧδε· ἕως μὲν 6
προσεδέκοντο ἐκ τῆς Πελοποννήσου στρατὸν ἥξειν τιμωρή-
σοντά σφι, οἱ δὲ ἔμενον ἐν τῇ Ἀττικῇ· ἐπεὶ δὲ οἱ μὲν

5 μακρότερα καὶ σχολαίτερα ἐποίεον, 6 δὲ ἐπιὼν καὶ δὴ ἐν τῇ
Βοιωτίῃ ἐλέγετο εἶναι, οὕτω δὴ ὑπεξεκομίσαντό τε πάντα
καὶ αὐτοὶ διέβησαν ἐς Σαλαμῖνα, ἐς Λακεδαίμονά τε ἔπεμπον
ἀγγέλους ἅμα μὲν μεμψομένους τοῖσι Λακεδαιμονίοισι ὅτι
περιεῖδον ἐσβαλόντα τὸν βάρβαρον ἐς τὴν Ἀττικὴν ἀλλ’

10 οὗ μετὰ σφέων ἠντίασαν ἐς τὴν Βοιωτίην, ἅμα δὲ ὑπομνή-

’ σοντας ὅσα σφι ὑπέσχετο 6 Πέρσης μεταβαλοῦσι δώσειν,
προεῖπαί τε ὅτι εἷ μὴ ἀμυνεῦσι Ἀθηναίοισι, ὡς καὶ ἀὐτοί
τινα ἀλεωρὴν εὑρήσονται. οἱ γὰρ δὴ Λακεδαιμόνιοι ὅρταζόν 7
τε τοῦτον τὸν χρόνον καί σφι ἧν “Ύ“ακίνθια, περὶ πλείστου

15 δ’ ἦγον τὰ τοῦ θεοῦ πορσύνειν· ἅμα δὲ τὸ τεῖχός σφι, τὸ
ἐν τῷ Ἰσθμῷ ἐτείχεον, καὶ ἤδη ἐπάλξις ἐλάμβανε,Γ ὡς δὲ
ἀπίκοντο ἐς τὴν Λακεδαίμονα οἱ ἄγγελοι οἱ ἀπ’ Ἀθηνέων,
ἅμα ἀγόμενοι ἔκ τε Μεγάρων ἀγγέλους καὶ ἐκ Πλαταιέων,
ἔλεγον τάδε ἐπελθόντες ἐπὶ τοὺς ἐφόρους· Ἔπεμψαν ἡμέας α

20 Ἀθηναῖοι λέγοντες ὅτι ἡμῖν βασιλεὺς 6 Μήδων τοῦτο μὲν
τὴν χώρην ἀποδιδοῖ, τοῦτο δὲ συμμάχους ἐθέλει ἐπ’ ἵσῃ τε
καὶ ὁμοίῃ ποιήσασθαι ἄνευ τε δόλου καὶ ἀπάτης, ἐθέλει δὲ
καὶ ἄλλην χώρην πρὸς τῇ ἡμετέρῃ διδόναι, ’τὴν ἂν αὐτοὶ
ἑλώμεθα. ἡμεῖς δὲ Δία τε Ἑλλήνιον αἰδεσθέντες καὶ τὴν 2

25 Ἑλλάδα δεινὸν, ποιεύμενοι προδοῦναι οὐ καταινέσαμεν ἀλλ’
ἀπειπάμεθα, καίπερ ἀδικεόμενοι ὑπ’ Ἑλλήνων καὶ κατα-
προδιδόμενοι ἐπιστάμενοί τε ὅτι κερδαλεώτερόν ἐστι ὁμολο-
γέειν τῷ Πέρσῃ μᾶλλον ἤ περ πολεμέειν· οὐ μὲν οὐδὲ

2 οἱ om. P 5 τε καὶ Aldus σχολαιότερα C S οἶ C

ἐς τὴν Βοιωτίην Ρ R S V 7 ἔπεμψαν S 8 μεμφομένους Α Β C P
9 ἐσβαλόντα P0: ἐσβάλλοντα C ε ἐμβαλόντα rell. 12 προεῖπέ
C RV¹ ται R 13 ὅρταζόν C P S V 15 δ’] δὴ R V τὸ
τεῖχός σφι τὸ ἐν τῷ Ἰσθμῷ ἐτειχέετο καὶ ἤδη Madvig 16 ἤδη] δὴ
Schaefer ἐπάλξεις C P R S V 17 alt. οἱ om. S Ἀθηναίων
CRIEJ V 19 ἐπὶ] ἐς R SV 25 κατενέσαμεν R 28 Πέρσει

