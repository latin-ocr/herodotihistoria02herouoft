ΙΣΤΟ ΡΙΩΝ Ι

φεύγων οὔτε ἐς τὸ ξύλινον τεῖχος οὔτε ἐς τὸ Θηβαίων τεῖχος
ἀλλ’ ἐς Φωκέας, ἐθέλων ὡς τάχιστα ἐπὶ τὸν Ἑλλήσποντον
ἀπικέσθαι. καὶ δὴ οὗτοι μὲν ταύτῃ ἐτράποντο’ τῶν δὲ
ἄλλων Ἑλλήνων τῶν μετὰ βασιλέος ἐθελοκακεόντων Βοιωτοὶ
5 Ἀθηναίοισι ἐμαχέσαντο χρόνον ἐπὶ συχνόν· οἱ γὰρ μηδίζοντες
τῶν Θηβαίων, οὗτοι εἶχον προθυμίην οὐκ ὀλίγην μαχόμενοί
τε καὶ οὐκ· ἐθελοκακέοντες, οὕτω ὥστε τριηκόσιοι αὐτῶν οἱ
πρῶτοι καὶ ἄριστοι ἐνθαῦτα ἔπεσον ὑπὸ Ἀθηναίων· ὡς δὲ
ἐτράποντο καὶ οὗτοι, ἔφευγον ἐς τὰς Θήβας, οὐ τῇ περ οἱ
10 Πέρσαι καὶ τῶν ἄλλων συμμάχων ὁ πᾶς ὅμιλος οὔτε διαμα-
χεσάμενος οὐδενὶ οὔτε τι ἀποδεξάμενος ἔφευγον. δηλοῖ τέ
μοι ὅτι πάντα τὰ πρήγματα τῶν βαρβάρων ἤρτητο ἐκ
Περσέων, εἰ καὶ τότε οὗτοι πρὶν ἢ καὶ συμμεῖξαι τοῖσι
πολεμίοισι ἔφευγον, ὅτι καὶ τοὺς Πέρσας ὥρων. οὕτω τε
15 πάντες ἔφευγον πλὴν τῆς ἵππου τῆς τε ἄλλης καὶ τῆς
Βοιωτίης· αὕτη δὲ τοσαῦτα προσωφέλεε τοὺς φεύγοντας,
αἰεί τε πρὸς τῶν πολεμίων ἄγχιστα ἐοῦσα ἀπέργουσά τε
τοὺς φιλίους φεύγοντας ἀπὸ τῶν Ἑλλήνων. οἱ μὲν δὴ
νικῶντες εἵποντο τοὺς Ξέρξεω διώκοντές τε καὶ φονεύοντες·
20 ἐν δὲ τούτῳ τῷ γινομένῳ φόβῳ ἀγγέλλεται τοῖσι ἄλλοισι
’Έλλησι τοῖσι τεταγμένοισι περὶ τὸ “Ηραιον καὶ ἀπογενο-
μένοισι τῆς μάχης, ὅτι μάχη τε γέγονε καὶ νικῷεν οἱ μετὰ
Παυσανίεω· οἱ δὲ ἀκούσαντες ταῦτα, οὐδένα κόσμον τα-
χθέντες, οἱ μὲν ἀμφὶ Κορινθίους ἐτράποντο διὰ τῆς ὑπωρέης
25 καὶ τῶν κολωνῶν τὴν φέρουσαν ἄνω ἰθὺ τοῦ ἱροῦ τῆς
Δήμητρος, οἱ δὲ ἀμφὶ Μεγαρέας τε καὶ Φλειασίους διὰ τοῦ
πεδίου τὴν λειοτάτην τῶν ὁδῶν. ἐπείτε δὲ ἀγχοῦ τῶν
πολεμίων ἐγίνοντο οἱ Μεγαρέες καὶ Φλειάσιοι, ἀπιδόντες

1 pr. τεῖχος S solus 2 ἐς] εἷς RV 4 βασιλέως C 5 ἐπὶ
συχνόν orn. R 6 μαχεόμενοί Α Β C 9 οὐ τῇ Stein: οὐκ
ἧφ) L 11 οὐδενὶ R quoque ἀποδεξάμενός τι Ρ τε ἐμοὶ
R SV 12 ἤρτηντο R SV 13 συμμιξαι L 14 εῶρων
Α Β C P 17 ἀπείργουσά L 20 φόνῳ Α2 : πόνῳ Wesseling
ἄλλοισι orn. R S V 21 περὶ τὸ ἦραῖον (ἱρ. R) τεταγμένοισι R SV
24 ὑπωρεῖης R SV 25 ἄνω om. R S V 26 Φλια- L (it. 28)

Ηοτ. 11. 24

IX. 66

67⁴

68

